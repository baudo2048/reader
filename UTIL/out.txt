var book = ['﻿&rsquo; Per un filosofo l’unico compenso ai suoi sforzi &#232; che egli, dopo un’indagine laboriosa, possa trovarsi in possesso di una scienza effettivamente fondata ».',' Queste parole si leggono nel primo scritto di Kant Pensieri sulla vera valutazione delle forze vive, del 1746.',' Esse enunciano un programma che Kant si sforzerà di realizzare in modo sempre più rigoroso e che culminerà nella fondazione della filosofia critica.',' L’esigenza della connessione di sapere e fondamento proveniva a Kant da due sorgenti diverse e tuttavia strettamente congiunte nella sua formazione giovanile: l’illuminismo razionalistico della scuola wolfiana e la fisica newtoniana.',' Per Wolff e la sua scuola, nel cui àmbito avvenne la prima formazione filosofica di Kant, la ragione può svolgere il suo compito di illuminazione e di guida dell’uomo solo a patto di esibire costantemente il fondamento delle proprie operazioni, fondamento che faceva tutt’uno con la possibilità logica, o non contraddittorietà, dei propri contenuti concettuali.',' Ma questa identificazione di fondamento e possibilità logica riposava sul presupposto, caratteristico della metafisica razionalistica tradizionale, dell’identità di ordine logico e ordine reale, cosicché il passaggio dal primo al secondo risultava garantito dalla necessità incondizionata che l’ordine logico portava con sé in quanto reale.',' Ma quel presupposto tagliava fuori dal procedimento di fondazione l’esperienza a cui la scienza moderna aveva fatto appello dalla sua nascita come elemento fondamentale della giustificazione del sapere.',' La fisica newtoniana, a cui Kant si era dedicato con tanto fervore fin dai suoi anni giovanili, stava a dimostrare, coi suoi grandi successi, che non era possibile dar luogo a &rsquo; una scienza effettivamente fondata » se si prescindeva dall’esperienza.',' La oscura consapevolezza che il sapere fondato esige inqualche modo la confluenza di ragione ed esperienza, prende la forma, nei primissimi scritti di Kant, nei quali prevale ancora l’interesse per le scienze naturali, di una serie di tentativi di accordo o di compromesso fra prospettive wolfiane e newtoniane.',' Così nella Monadologia physica Kant tenta di accordare la monadologia della scuola wolfiana conla teoria newtoniana dell’attrazione, e nella Principiorum primorum cognitionis metaphysicae nova delucidatio cercherà di accordare il principio di ragion sufficiente con la teoria newtoniana della reciprocità di azione fra le sostanze fisiche.',' Questi tentativi restano sterili agli effetti dell’avanzamento del problema del fondamento perché cercano l’incontro di &rsquo; ragione » wolfìana ed &rsquo; esperienza » newtoniana sulla base degli assunti metafisici comuni alle due correnti e quindi sul presupposto della validità del piano categoriale sucui questi assunti sono fatti valere.',' Perché la riflessione critica possa avviarsi, occorrerà che questo piano categoriale entri in crisi; e ciò avverrà per 7 influenza dell’empirismo inglese.',' 2.',' È noto il tentativo compiuto dallo Erdmann e dal Paulsen di svalutare l’influenza empiristica nella formazione della prospettiva critica kantiana, ritardando l’influsso di Hume al 1772, cio&#232; a una data posteriore a quel 1769 che, per dichiarazione dello stesso Kant, gli &rsquo; portò grande luce ».',' A svegliare Kant dal sonno dogmatico sarebbero state le antinomie, cosicché la Dialettica precederebbe idealmente l’Estetica.',' Questa tesi &#232; nata come reazione a quella del Fischer di un &rsquo; Kant empirista » intorno al 1766, al momento della stesura dei Sogni di un visionario chiariti coi sogni della metafisica.',' La tesi dello Erdmann ha contro di sé l’evidenza dei testi kantiani che vanno dal 1762 al 1770, tanto che il Riehl ha potuto far vedere come parecchie espressioni della traduzione tedesca della Ricerca sull’intelletto umano (fatta dal Sulzer nel 1756) ritornino letteralmente nell’Unico argomento possibile per una dimostrazione dell’esistenza di Dio e nei Sogni di un visionario.',' D’altra parte lo schema triadico del Fischer di un Kant prima razionalista, poi empirista e infine criticista si rivela una semplice escogitazione dialettica, in contrasto con la continuità della dimensione razionale dell’esigenza di fondamento, benpresente anche nei Sogni di un visionario.',' In realtà, negli scritti posteriori al 1762 assistiamo alla crescente influenza dell’empirismo inglese e contemporaneamente al crollo di alcuni dei pilastri fondamentali su cui si reggeva l’impalcatura categoriale tradizionale.',' Così la Falsa sottigliezza delle quattro figure sillogistiche (1762) contesta la portata ontologica della logica aristotelico-scolastica; l’Unico argomento possibile (1763) considera la metafìsica un &rsquo; abisso senza fondo » e contesta il presupposto fondamentale della metafìsica razionalistica della legittimità del passaggio analitico dall’idea all’esistenza.',' Su questo punto ritornerà anche la Ricerca sul concetto delle grandezze negative (1763), mentre la Ricerca su la chiarezza dei princìpi della teologia naturale e della morale (1764) sosterrà che &rsquo; il vero metodo della metafisica &#232; in fondo identico a quello che Newton ha introdotto nella scienza naturale e che qui si &#232; dimostrato così fecondo di risultati », e contesterà la trasferibilità del metodo matematico alla filosofia.',' E infine i Sogni di un visionario presentano il mondo della metafisica come il dominio della soggettività fantastica, del non-fondamento, del sogno e della chiacchiera.',' La dissertazione suLa forma e i princìpi del mondo sensibile e del mondo intelligibile, che Kant presentò nel 1770 per la nomina a professore ordinario di logica e metafisica nell’Università di Königsberg, segna un passo decisivo verso la soluzione 8 critica del problema del fondamento.',' La confluenza di esigenza razionalistica ed esigenza empiristica non &#232; più cercata sul terreno della comunità delle determinazioni reali, ma su quello della complementarità delle condizioni: il fondamento non &#232; più il carattere di un oggetto particolare, ma la ottemperanza possibile a uninsieme di regole limitatrici: razionalità e empiricità si risolvono in condizioni complementari di una conoscenza possibile.',' Ma in questo caso il problema del fondamento porta con sé un rivolgimento del piano categoriale su cui va posto e risolto: dal piano della realtà assoluta a quello della possibilità condizionata.',' L’estrema difficoltà di una rivoluzione del genere spiega perché nella Dissertazione del ’70 la soluzione non vada al di là del mondo sensibile e spiega soprattutto perché il passo innanzi successivo, costituito dalla Critica della ragion pura, si sia fatto aspettare per ben undici anni e sia avvenuto fra difficoltà e complicazioni che accompagneranno il pensiero kantiano fino alle riflessioni dell’Opus postumum.',' 3.',' La Critica della ragion pura apparve nella primavera del 1781, a Riga, presso l’editore J.',' F.',' Hartnoch.',' Il tempo e il modo della sua stesura costituiscono ancor oggi uno dei problemi più ardui della esegesi kantiana.',' La Kantphilologie, quale si sviluppò fra Ottocento e Novecento soprattutto per merito dell’Adickes, dell’Erdmann e del Vaihinger, ebbe il merito di porre fine alla lettura &rsquo;ingenua» del testo e di promuovere un paziente lavoro di analisi dei testi e di collazione del materiale inedito che veniva via via alla luce, giungendo a dimostrare che alcune parti fondamentali della Critica della ragion pura, come la deduzione delle categorie, non sono che una raccolta di frammenti e di tentativi a diverso livello logico e cronologico.',' L’Adikes parla di una mosaikartige Zusammenstellung e il Vaihinger addirittura di una Reihe loser Blätter.',' Si accetti o no questa che il Paton ha definito &rsquo; teoria del raffazzonamento », una cosa &#232; certa, cio&#232; che la fase di elaborazione e di approntamento dell’opera fu lunga e oscura.',' Dal ’71 all’81 Kant annunciò ben otto volte come imminente la pubblicazione del suo nuovo libro, attribuendo per lo più il ritardo a ragioni di salute, ma confessando, in una lettera a Bemoulli (16 novembre 1781), che &rsquo; l’origine della parte intellettuale della nostra conoscenza suscitava difficoltà sempre nuove ».',' Dalla ben nota lettera a Mendelssohn del 18 agosto 1783 si possono ricavare due informazioni sicure: 1) L’opera fustesa &rsquo; di volo », inquattro o cinque mesi;2) L’opera racchiude &rsquo; i frutti della riflessione di unperiodo di almeno dodici anni ».',' La prima informazione &#232; confermata dal fatto che Kant, in due lettere a Herz (5 aprile 1778 e 28 agosto 1779) parla di un’&rsquo; 9 operetta », di un &rsquo; manuale » e di kleine Entwürfe.',' L’opera, così come appare nell’81, non&#232; dunque il risultato di unprogetto a lunga scadenza, ma il frutto di una decisione improvvisa, maturata fra il ’79 e l’80.',' Anche la seconda informazione &#232; largamente confermata.',' In una lettera a Herz del 7 giugno 1771 troviamo la prima traccia dell’opera; Kant annuncia all’amico di lavorare alla stesura di un’opera intitolata I limiti della sensibilità e della ragione, che avrebbe abbracciato il campo della conoscenza, della metafisica e della morale.',' L’anno dopo, nella lettera a Herzdel 21 febbraio 1772, Kant annuncia: &rsquo; Ora sono in grado di dare una critica della ragion pura, contenente la natura della conoscenza, così teoretica che pratica, in quanto puramente intellettuale; incomincerò con l’elaborare la prima parte che tratta delle fonti della metafisica, dei suoi metodi e limiti, e la pubblicherò forse fra tre mesi ».',' Ma dovranno passare altri nove anni prima che Kant possa dare notizia a Herz (lettera del 1 maggio 1781) della imminente comparsa della Critica della ragion pura, che vedrà, infatti la luce poco dopo.',' L’opera incontrò il silenzio generale, tanto che Kant, nel 1783, nel Vorschlag che chiude i Prolegomeni, dirà: &rsquo; Sono grato al pubblico colto anche per il silenzio con cui per lungo tempo ha voluto onorare la mia Critica.',' Esso sta a dimostrare che si &#232; voluto differire il giudizio, inbase al presupposto secondo cui un’opera che abbandona le vie abituali per batterne una nuova, sulla quale non ci si trova subito a proprio agio, ci possa essere qualcosa da cui un ramo di conoscenza umana, importante ma ora morto, possa ricevere nuova vita e nuova ricchezza ».',' Nello stesso Vorschlag Kantdice di essere &rsquo; ancora pienamente soddisfatto » per quanto riguarda &rsquo; il contenuto, l’ordinamento, il metodo e la cura messi in ogni principio fondamentale » della Critica, ma di non esserlo più &rsquo; completamente » per quanto ha attinenza all’&rsquo; esposizione » quale &#232; data &rsquo; inalcune sezioni della dottrina degli elementi, come quelle della deduzione dei concetti puri dell’intelletto e dei paralogismi ».',' In una nota alla prefazione dei Primi princìpi metafisici della scienza della natura (1786), Kant avverte il lettore che avrebbe approfittato della &rsquo; prossima occasione » per colmare alcune lacune della Critica, e in una lettera a Bering del 7 aprile 1786 Kant dichiara il proposito di tener conto, nella seconda edizione della Critica, di tutte le obiezioni mosse alla prima.',' La seconda edizione vide la luce nel giugno del 1787, sempre presso l’editore Hartnoch.',' Essa &#232; però ben lungi dal presentare semplicemente modifiche attinenti all’&rsquo; esposizione ».',' La Deduzione delle categorie &#232; interamente rifatta e impostata su nuove basi; interamente rifatti sono anche la Prefazione e il capitolo sui Paralogismi; profonde modifiche ha subito il 10 capitolo sul Principio della distinzione di tutti gli oggetti in generale in fenomeni e noumeni, e alcune parti dell’Estetica trascendentale.',' Vi sono inoltre soppressioni significative e aggiunte di grande rilievo come la Confutazione dell’idealismo e l’Osservazione generale al sistema dei princìpi.',' 4.',' La Critica della ragion pura rappresenta la prima integrale formulazione del punto di vista critico, o criticismo, in filosofia.',' Ma sarebbe inesatto ritenere che essa costituisca semplicemente la soluzione critica del &rsquo;problema della conoscenza», come la Critica della ragion pratica lo sarebbe del problema morale e la Critica del giudizio del problema estetico.',' Prima di essere l’applicazione di un particolare procedimento di fondazione, la Critica della ragion pura &#232; la formulazione di un nuovo modo di intendere il fondamento stesso.',' Ciò &#232; attestato anche dal fatto che Kant, nelle successive notizie che dà del proprio lavoro in formazione, lo presenta sempre come concernente l’intero dominio della filosofia.',' Kant stesso ha parlato, a proposito della prospettiva critica, di rivoluzione copernicana in filosofia.',' Ma questa rivoluzione consistette semplicemente nel capovolgere i rapporti fra soggetto e oggetto, lasciando inalterato il piano categoriale su cui questi rapporti hanno luogo? Si tratta di un semplice trasferimento della funzione fondante dalla realtà fondatrice dell’oggetto alla realtà fondatrice del soggetto, come vuole l’interpretazione idealistica, o questo trasferimento non porterà inevitabilmente con sé un mutato modo di essere del fondamento come tale? Il modo di essere del fondamento a cui la metafisica dogmatica era rimasta fedele nonostante le polemiche interne delle sue correnti, era quello della realtà necessaria, fosse essa intesa come un ordine immanente di sostanze o unDio trascendente.',' Questa realtà fungeva da fondamento perché non poteva non essere e non poteva che essere com’era, perché, cio&#232;, sfuggiva ad ogni condizione e ad ogni limite.',' Ma l’empirismo inglese aveva convinto Kant della incompatibilità radicale fra questo modo di essere del fondamento e il modo di essere dell’uomo che, in quanto essere pensante finito e sensibile, &#232; costitutivamente sottoposto a condizioni e a limiti in ogni sua attività ed operazione.',' Le antinomie, in qualunque momento siano state scoperte da Kant, non sono che l’esplicitazione logica di questa incompatibilità.',' L’originalità della soluzione kantiana del problema del fondamento, il punto di vista critico, consiste nell’inclusione della condizione e del limite nel modo di essere del fondamento.',' Ma ciò nonnel senso di una rassegnata restrizione della portata fondatrice del fondamento, 11 ma in quello di un mutato modo di essere del fondamento stesso.',' Il fondamento non&#232; più costituito dalla incondizionatezza e dalla illimitatezza di una realtà necessaria, ma da un insieme di condizioni che definiscono un’operazione possibile.',' La prima conseguenza che deriva da questa nuova concezione del fondamento &#232; la negazione del carattere di unicità del fondamento stesso.',' Se ciò che fonda &#232; un ordine delimitato di condizioni possibili, il fondamento perderà, col carattere della incondizionatezza, anche quello della unicità.',' Ci saranno tanti ordini di condizioni fondanti quanti sono i campi di attività umana fomiti di fondamento.',' La seconda importante conseguenza &#232; che la determinazione di un dominio di fondamento non potrà in alcun caso metter capo al reperimento di una qualche &rsquo; realtà », comunque intesa, ma si risolverà in ogni caso nella definizione di una possibilità.',' Ma da ciò deriva la terza e decisiva conseguenza: l’essere del fondamento sarà in ogni caso tale, non solo da non escludere, ma da includere il proprio non essere e con ciò la determinazione delle condizioni di questo non essere.',' Difatti le due parti fondamentali della Critica della ragion pura – l’Analitica e la Dialettica – non sono altro che la determinazione, rispettivamente, dell’uso fondato e dell’uso infondato delle possibilità conoscitive di un essere pensante finito quale &#232; stato definito nei suoi elementi costitutivi nell’Estetica.',' 5.',' Formalmente la Critica della ragion pura si divide in due parti, la &rsquo;Dottrina trascendentale degli elementi» e la &rsquo;Dottrina trascendentale del metodo ».',' La Dottrina degli elementi si divide in&rsquo; Estetica trascendentale » e &rsquo; Logica trascendentale », e quest’ultima, a sua volta, in &rsquo; Analitica trascendentale » e &rsquo; Dialettica trascendentale ».',' L’Estetica trascendentale incomincia con la determinazione degli elementi costitutivi del modo di essere dell’uomo; essi sono: il possesso di un’intuizione esclusivamente sensibile e la capacità di formulare proposizioni universali e necessarie concernenti questa esperienza stessa.',' Dopo di ciò l’Estetica si chiede come siano possibili queste proposizioni in ordine allo spazio e al tempo.',' La risposta di Kant muove dalla considerazione che se spazio e tempo fossero concetti di oggetti o di relazioni fra oggetti, da essi non potrebbero derivare che proposizioni analitiche, prive di ogni riferimento sintetico all’oggetto; se fossero invece concetti empirici renderebbero, sì, possibili giudizi sintetici sull’oggetto, ma si tratterebbe di giudizi sforniti di universalità e necessità.',' Perché spazio e tempo possano dar luogo a una scienza costituita da giudizi sintetici e nello stesso tempo universali e necessari, debbono raccogliere in 12 sé i caratteri dell’intuitività e dell’apriorità, debbono cio&#232; essere forme a priori di una intuizione possibile.',' Intuitività e formalità sono le condizioni limitatrici che fondano la possibilità di una conoscenza spazio-temporale da parte di unessere pensante finito.',' L’Analitica si divide in due parti, l’&rsquo;Analitica dei concetti» e l’&rsquo;Analitica dei princìpi »; la seconda fornisce il &rsquo;canone dell’uso oggettivamente valido delle categorie » stabilito nella prima.',' L’Analitica dei concetti passa attraverso tre momenti che vanno rigorosamente distinti.',' Nel primo momento il compito &#232; di redigere la tavola di tutti i concetti a priori dell’intelletto o categorie; il titolo del relativo capitolo &#232; appunto: Del filo conduttore per la scoperta di tutti i concetti puri dell’intelletto.',' Il secondo e il terzo momento pongono il problema della deduzione: il secondo pone il problema della deduzione in generale (nel § 13, il cui titolo &#232; Dei princìpi di una deduzione trascendentale in generale) mentre il terzo pone il problema di quella particolare deduzione che &#232; la deduzione delle categorie (nel § 14, il cui titolo &#232; Passaggio alla deduzione trascendentale delle categorie).',' Da ciò risulta, prima di tutto, che il momento del reperimento del filo conduttore per la scoperta di tutti i concetti puri dell’intelletto e la conseguente redazione della tavola precedono la posizione stessa del problema della deduzione e quindi non fanno parte di esso.',' Infatti la deduzione &#232; una questione di diritto, mentre la redazione della tavola &#232; una questione di fatto.',' In secondo luogo risulta chiaro che la deduzione delle categorie non &#232; che una delle molte deduzioni che si impongono alla filosofia critica in ottemperanza ai compiti derivanti dalla posizione del problema della deduzione in generale.',' Difatti, redatta la tavola delle categorie, nasce il problema della deduzione di esse, cio&#232; della determinazione del loro uso valido possibile in contrapposizione agli usi nonvalidi, solo perché insede di problema della deduzione ingenerale si &#232; stabilito che la realtà di unelemento a priori non&#232; titolo valido per fondare la legittimità dell’uso dell’elemento stesso.',' Il problema della deduzione in generale &#232; dunque il campo entro il quale avviene la rivoluzione copernicana instaurata dalla filosofia critica in quanto nuova soluzione del problema del fondamento; questa rivoluzione nonconsiste nel trasferimento del ruolo di fondamento della realtà oggettiva alla realtà soggettiva, ma nel rivoluzionamento che conduce dal piano categoriale alla realtà incondizionata a quello della possibilità di condizioni variabili di uso.',' Difatti, nella filosofia critica, vi sono altre deduzioni trascendentali oltre quella delle categorie; abbiamo infatti una &rsquo; Deduzione dei princìpi della ragion pura pratica », una &rsquo; Deduzione del principio della finalità formale 13 della natura », una &rsquo; Deduzione dei giudizi estetici puri », ecc.',' Perciò le critiche fichtiane ed hegeliane che tendono a identificare la deduzione con la redazione della tavola delle categorie, che fanno tutt’uno di deduzione in generale e deduzione delle categorie, che intendono la rivoluzione copernicana come trasferimento del ruolo di fondamento dalla realtà incondizionata dell’oggetto a quella incondizionata ed unica del soggetto, presuppongono un concetto di deduzione del tutto estraneo a quello kantiano.',' 6.',' La deduzione trascendentale delle categorie si conclude stabilendo che Tunico uso valido possibile delle categorie &#232; l’uso empirico.',' Il che non esclude ma apre la possibilità di altri usi possibili, validi diversamente o non validi, a seconda della connessione fra pretese di validità e condizioni di essa.',' La Dialettica trascendentale studia quel settore dell’uso nonvalido delle categorie che risponde a un’&rsquo; illusione naturale » della ragione umana, cio&#232; a un’illusione che rinasce anche dopo il suo smascheramento.',' Questo settore &#232; quello tradizionalmente coperto dalla metafisica speciale nelle sue tre branche: la psicologia razionale, la cosmologia razionale e la teologia razionale; l’oggetto della prima &#232; l’anima, della seconda il mondo e della terza Dio.',' Kant fa vedere che questi oggetti non sono realtà, ma a semplici idee », cio&#232; rappresentazioni della totalità incondizionata, rispettivamente, dei fenomeni relativi al soggetto, dei fenomeni relativi all’oggetto e dei fenomeni relativi a ogni realtà ingenerale.',' Ma il carattere di incondizionatezza rivendicato dalle idee come fondamento della propria realtà oggettiva &#232; stato dalla deduzione dichiarato incompatibile coi caratteri di condizionamento e di limite inerenti ad ogni operazione fondata di unente pensante finito quale l’uomo &#232;.',' Alla base di ogni idea c’&#232; d’unque un uso illegittimo delle categorie.',' Cosi l’idea dell’anima nasce dall’applicazione della categoria di sostanza all’io penso che non&#232; undato empirico, ma una funzione logica.',' L’idea del mondo offre essa stessa la prova della propria infondatezza perché produce quattro antinomie, cio&#232; quattro coppie di affermazioni antitetiche fomite di pari necessità e validità, che possono essere eliminate solo mediante la eliminazione dell’idea metafisica del mondo.',' Per dimostrare l’infondatezza dell’idea razionale di Dio Kant prende in esame le prove tradizionali dell’esistenza di Dio riducendole a tre, la ontologica, la cosmologica e la fisico-teologica.',' Dimostrata l’infondatezza della prova ontologica, Kant fa vedere che le altre due presuppongono la prima e quindi partecipano della infondatezza di essa.',' La prova ontologica &#232; infondata perche pretende ricavare l’esistenza di Dio dalla sua idea, mentre l’esistenza di alcunché non può essere 14 ricavata che dall’esperienza, e un’esperienza di Dio &#232; impensabile.',' Ma a questo uso illegittimo delle idee fa riscontro unuso legittimo possibile, non più costitutivo ma regolativo, cio&#232; vòlto ad estendere sempre più l’unità sistematica della ragione rispetto ai fenomeni.',' Nella &rsquo; Dottrina trascendentale del metodo » Kant trae le conseguenze metodologiche dai risultati della Dottrina degli elementi.',' Essa contiene precisazioni di grande importanza per ciò che concerne le differenze di oggetto e di metodo fra la filosofia e la matematica, il significato e i limiti delle ipotesi e delle dimostrazioni razionali, i caratteri distintivi dell’opinione, della fede e della scienza, nonché importanti anticipazioni della Critica della ragion pratica.',' Nella presente traduzione abbiamo seguìto il criterio ormai abituale, e razionale, di assumere come testo base la seconda edizione, segnalando e riportando via via le varianti della prima.',' Le edizioni successive a quella del 1787 seguirono a lungo – le tre invita di Kant(1790, 1794, 1799) e due postume (1818, 1828) – il criterio di di dare esclusivamente il testo della seconda edizione, svalutando implicitamente il problema dei rapporti fra la prima e la seconda edizione, che sarà uno dei più dibattuti nella successiva Kantforschung.',' È merito di Schopenhauer aver posto questo problema, come &#232; suo demerito averlo posto in termini di scelta preferenziale.',' Fu infatti Schopenhauer a convincere il Rosenkranz a dare, nella sua edizione del 1838, il testo della prima edizione come il più conforme al &rsquo; vero » pensiero kantiano.',' Ma già l’Hartenstein (nelle sue due edizioni delle opere di Kant del 1838 e del 1867-68) assunse un atteggiamento di neutralità, dando il testo della seconda edizione assieme alle varianti della prima.',' Questo criterio fuquasi sempre mantenuto nelle successive edizioni, fra cui sono di particolare rilievo quella dell’Adickes (1889) per l’apparato di note volto alla dissezione del testo, quella del Vorländer (1899) per il prezioso indice delle persone e delle cose, e infine l’edizione dello Erdmann per l’Accademia delle scienze di Berlino (1903-04).',' Notevole l’edizione di A.',' Görland (1913) nei Werke a cura di Cassirer, e assai utile la recente di W.',' Weischedel (1956) che costituisce il secondo dei sei volumi dei Werke (Insel-Verlag, Wiesbaden, 1956-1964).',' Esistono in Italia due pregevoli traduzioni della Critica della ragion pura.',' La prima dovuta a G.',' Gentile e a G.',' Lombardo-Radice costituisce ormai un testo &rsquo; storico », sia perché ha introdotto nella filosofia kantiana intere generazioni, sia perché rispecchia un modo di leggere Kant strettamente legato a unperiodo della cultura italiana consegnato alla storia.',' Non si può quindi che lodare la decisione di Vittorio Mathieu, che sottoponendone la settima edizione (1958) a un accurato lavoro di 15 revisione, non ha creduto opportuno modificarne le chiavi di volta terminologiche (come la traduzione di Gemüth con &rsquo; spirito » e di Handlung con &rsquo; atto ») perché ne sarebbe derivata la distruzione e non la revisione dell’intero edificio.',' La traduzione curata dal Colli per l’editore Einaudi mira alla più rigorosa aderenza filologica al testo.',' Tuttavia non ho creduto opportuno seguirla nella traduzione di Erscheinung con &rsquo; apparenza », sia per l’uso ormai consolidato di &rsquo; fenomeno », sia per gli equivoci che, stante questo uso (del resto incoraggiato da Kant stesso), avrebbero potuto derivarne in sede esegetica, magari favorendo un’interpretazione alla Schopenhauer.',' Anche per Grundsatz e Einbildungskraft ho preferito conservare la traduzione abituale di &rsquo; principio » e &rsquo; immaginazione ».',' Ho invece seguito il Colli nel tradurre Gemüth con&rsquo; animo », anziché con&rsquo; spirito » (come fa il Gentile) con cui ho reso invece Geist; ho reso Handlung con &rsquo; operazione », anziché con &rsquo; atto » (come fa il Gentile) che ho riservato ad Akt.',' La differenza non &#232; di poco momento se si tien presente che, ad esempio, dove la sintesi &#232; definita Handlung des Gemüths, un conto &#232; tradurre con&rsquo; operazione dell’animo » e unaltro con&rsquo; atto dello spirito ».',' Altre gravi difficoltà creava la traduzione di termini come Schein, affizieren, verbinden, verknüpfen; per il primo mi &#232; parso che la sua traduzione con &rsquo; apparenza » (Gentile) accentuasse eccessivamente il significato positivo del termine, e che la traduzione con&rsquo; illusione » (Colli) ne accentuasse troppo quello negativo; mi &#232; parso che &rsquo; parvenza » ovviasse a queste unilateralità.',' Per affizieren ho fatto ricorso ad &rsquo; agire su » nelle forme attive e ad &rsquo; essere affetto » nelle passive.',' Per verbinden ho preferito col Colli &rsquo; congiungere » a &rsquo; unificare » (usato dal Gentile) (incoraggiato, del resto, da Kant che identifica Verbindung e conjunctio).',' Verknüpfen &#232; stato reso per lo più con&rsquo; connettere ».',' Suunaltro gruppo di termini desidero richiamare l’attenzione del lettore; si tratta di Deduktion, deduzieren, schliessen, ableiten, e analoghi.',' È noto quanti e quali siano stati gli sforzi di Kant per fissare il contenuto concettuale di termini come Deduktion e deduzieren; a questi sforzi si accompagna un rigoroso impiego di questi termini e dei loro derivati che esclude nel modo più assoluto la loro interscambiabilità con ableiten, schliessen e analoghi.',' Ho quindi riservato sempre e conrigore &rsquo; deduzione » e &rsquo; dedurre » a Deduktion e deduzieren, rendendo ableiten, schliessen e analoghi con&rsquo; ricavare », &rsquo; inferire », &rsquo; concludere » e analoghi.',' In linea di massima ho seguìto il testo dell’edizione dell’Accademia di Berlino curato dallo Erdmann, segnalando, in nota, i casi importanti in cui me ne sono discostato.',' Le note contengono anche sommarie informazioni sui 16 personaggi meno noti citati nel testo e, per i passi più controversi, la giustificazione del modo incui sono stati tradotti.',' Ho creduto utile al lettore porre a lato della pagina la numerazione delle due edizioni originali, indicate rispettivamente conAe B.',' Avverto però il lettore che lo stacco fra una pagina e l’altra non &#232; sempre rigoroso per la evidente impossibilità di una corrispondenza termine a termine di testo e traduzione.',' Anche la presente traduzione, pur avendo goduto del vantaggio di far séguito al lavoro di altri egregi traduttori, non andrà immune da manchevolezze di vario genere.',' Esse sarebbero però state benpiù numerose senza il valido aiuto di Nicola Abbagnano che mi &#232; stato largo di preziosi suggerimenti nelle questioni terminologiche fondamentali e che ha rivisto conminuziosa cura il testo a lavoro compiuto.',' Nel dargliene atto gli porgo i più vivi ringraziamenti.',]